Fanamorana ny fanamboarana taratasy fanamarinam-pahaterahana na ny « bulletin de naissance », io no tazana manerana ireo boriborin-tany enina teto andrenivohitra, nanomboka tamin’ny alarobia, isan’izany ny boriborin-tany volaohany. Fanampiana mivantana ireo mponina no atao, indrindra amin’ny fikarakarana ny antontan-taratasy tsy
maintsy ilaina amin’ny fanadinam-panjakana, raha ny volazan’i Rakotomalala Hery tompon’andraikitra avy ao amin’ny boriborin-tany voalohany.
Nanodidina ny 950 ireo tonga nikarakara izany, omaly, tao amin’ity boriborin-tany ity, mpiasa 8 no indray niara-nisalahy tamin’ izany. Tsy ela toy ny nahazatra fa adin’ny iray, raha betsaka indrindra, dia vonona ity taratasy ity, raha miandry iray na roa andro vao vita izy teo aloha.
Manala fahasahiranana ireo mpianatra ny hetsika, raha ny nambaran’ireo nisitraka azy, « tsara ny hitohizan’ny asa toy izao izay manala fahasahiranana anay ray aman-dreny amin’ny fikarakarana ny fianaran-janakay », hoy Rakotozafy Aina, ray aman-drenin’ny mpianatra.
