Tsy misy fanavahana. Hoesorina avokoa ny mpivarotra manamorona ny lalana, Analakely, Behoririka, Ambodifilao…. sy ireo manelingelina ny fifamoivoizana eto andrenivohitra.
Tsy mitsitsy, ary tsy misangy amin’ireo mpivarotra amoron-dalana ireo mpiasan’ny kaominana Antananarivo renivohitra amin’ny fanesorana ireo mpivarotra . Mbola nitohy hatramin’ny omaly ny fifanenjehana, fandraofana ireo latabatra fivarotana. Mpiasan’ ny kaominina maherin’ny dimampolo isa  miampy ireo polisy kaominaly, ireo no hita nifamezivezy, omaly. Tsy ireo mpivarotra tafiditra anaty arabe fotsiny intsony no nesorina, fa teo ihany koa ireo mpivarotra manamorona ny sisin-dalana na ny teny amin’ny « trottoir ».
Nitaraina noho io fanesorana azy tamin’ny toerana io ihany koa ireto farany.
«  Efa maka sisiny izahay fa tsy toy ireo mpivarotra anaty arabe, ary tsy manohitohina ny fifamoivoizana mihitsy kanefa hiaran’izao fanesorana izao, efa tsy rariny intsony ny ataon’ny kaominina », hoy Hanitriniala Vony, mpivarotra voankazo eny Ambodifilao.


